4 menos.

Itaque mulier partum illum clandestinum summa cura celavit
maritum. Tibius autem pastor volventibus annis cum per annonae
caritatem inopia premeretur seneX, ut seque gemellosque alere
posset duas minas mutuas sumsit a Lachete viro divite, qui
pristini sui domini filiam Myrrhinam duxisset uxorem3 dein
tertia mina petita, sed non impetrata, fame est interemtus.
Filius tum Gorgias pecuniae etiam aliquid a Lachete petivit,
ut patrem - quem quidem putabat — sepelire posset, dein
cum sorore in Lachetis aedes postquam commigravit, ut patris
mortui debitum illud laborando solveret, suscepit curam pecu·
dum vicanorum, quam antea habuerat pater Tibius3 puella
autem Plangon ancilla facta est Myrrhinam, —- suae videlicet
mairie. Mox eiusdem familiae servus Davus eam in contubernium
petivit, non noluit Laches dominus; at — — —

Desunt cetera; sed ex argumento metrico novimus Plangoni
idem accidisse quod olim ipsius matri Myrrhinae, per vim enim
pudorem ei ereptum esse a iuvene petulanti. Nunc uterum
gerere putanda est; fortasse instat partuS. Id postquam rescivit
Davus, ipsum se in ea peccasse perhibuit generosissime.

Finem fabulae fecere Plangonis nuptiae, non cum Davo tamen
initae, sed cum Phidia amatore illo nimis audaci, qui libentis-
sime in matrimonium eam accepit, postquam liberali loco
natam et dotem ei inventam didicit.

