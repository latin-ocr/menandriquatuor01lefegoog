2 Hunos,

Obori nulla fit mentio; aut igitur nullus adfuit aut inter actus
tantum lusit quaedam quae ab ipsa fabula essent aliena.

Heroem, quem statim post Getae Davique colloquium in pro·
scenio apparuisse docet ordo quo supra indicatae sunt personae,
prologum egisse scenae initiali subiunctum intellegimus collatis
circumtonsa fabula Menandri et imitatoris Romani fabulis Cis-
tellaria, in qua Auxilium deus illo dramatis loco προλογίζει, et
Milite glorioso, cuius fabulae argumentum item enarratur initio
actus secundi. Nempe prologus post principium fabulae collocatus
non solum apud Menandrum sed et apud alios ¹,magnae auc·
totitatis veteres poetas” inveniebatur, ut scribit Donatus ad
Phormionem. Neque dissimilem rationem secutus est olim
Aristophanes, qui post iocosum duorum servorum colloquium
argumentum fabulae enarrari fecit in EquitibuS, Vespis‚ Pace,
hac una in re discrepans a more qui postea invaluit, quod non
a tertia aliqua persona sed ab altero servo ea proferri fecit.
A nova autem persona prolatus prologus in fabulis Menandreis
quadamtenus explet locum τῆς τοῦ χοροῦ παρόδου, quam habebat
prisca comoedia, intersertus nimirum inter scenam initialem
ipsumque fabulae corpus. Numina denique προλογίζοντα e tra·
goedia in novam comoediam esse transsumta, vix est quod hic
observetur.

Fuit ’Ἥρως θεὸς ἐκεῖνος genius tutelaris domus, quem Larem
familiarem vocavit Plautus initio fabulae Aululariae. Praeterea
conferri possunt numina apud Plautum prologum agentia Arc·
turus initio Rudentis fabulae (quam aDiphilo mutuatus est ille) et
Luxuria initio Trinummi (e Philemonis Thesauro ductae). Apud
Menandrum autem in deperdito aliquo dramate prologum egisse
τὸν ’Ἔλεγχον - sive post scenam initialem sive ipso fabulae
initio — docet Lucianus 1), cf. etiam Aer apud Philemonem ²),
Metus apud comicum anonymum verba faciens ³).

 

ι) Cf. Men. fr. 545.
²) Philem. fr. 91.
³) Gom. adesp. fr. 154.

