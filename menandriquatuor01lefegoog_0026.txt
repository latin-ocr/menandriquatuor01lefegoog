14 mscnP‘rAnmns.

Interim Syriscus cum uxore et infante in urbem venit, et
cum ex amico quodam rescivisset ,infantem tum cum inveniretur
habuisse mundi aliquid, a Davo obviam sibi facto id poposcit;
disceptarunt arbitro Smicrine Pamphilae patre ipsis ignoto, qui
forte fortuna aderat; hic Davum Syrisco monumenta illa tra-
dere iussit ¹). Quae contemplanti Syrisco occurrit Onesimus
statimque agnovit anulum a charisio anno proxime, cum noc·
tem Tauropoliorum foris transigeret ebriuS, amissum. Itaque
anulum Davus concessit Onesimo petenti, qui Charisio eum
ostenderet.

Supervenit Habrotonon a Charisio spreta, qnae probe meminit
se Tauropoliis proximis, cum fidibus caneret virginibus chorum
nocturnum in Dianae honorem ducentibus, vidisse puellam flebili
vultu et scissa veste e tenebris proruentem. Congruunt igitur
tempus et locus; haec quin mater sit infantis vix potest dubi·
tari. Nomen tamen puellae ignorat Habrotonon3 sed adspiciat
modo, statim agnoscat. Itaque cum onesimo pacta anulum
Charisio‘ostendit ipsa et efficit ut pro matre infantis ab illo
habeatur. Qui postquam patrem se confessus est, veram matrem
indagatum it Habrotonon adiuvante Onesimo, sperans fore ut
Charisius, repudiata mox Pamphila novoque cum matre pueruli
inito matrimoni0, ipsam libertate donet, veri reperti mercede.

Mox vero adspecta Pamphila Habrotonon intellegit quomodo
res se habeat. Sed priusquam coniuges inter se conciliare po-
tuit, ecce adest denuo Smicrines ex urbe redux, Audivit hic
generum pueri inventi patrem, fidicinam matrem esse3 adit
filiam vehementer indignatus: „paelicem huiusque infantem a

¹) Ε tragoedia et hanc materiem, ut ipsum fabulae argumentum, in comoediam
esse translatum apparet collato Alopes Euripidem argumento: Cercyonis regis
fllia Alope Neptuno peperit infantem, quem ab en expositum vidit pastor alque
cuntulit. Qui veste νομέα indutum eum in oasam tulisset, alter compastor royavit ut
eibi enm infantem donaret.- ille ei donavit sine veste. Cum auten inter eos int-qiam
esset, quod qui puerum acceperat insiqnia inqenuitatis reposceret, ille autem non daret
contendentes ad reyem Cercyonem venerunt et contendere (Ι. coram illo disputaren
coeperunt. Ille autem qui infantem donatum acceperat repetere ineiqnia coepit sqq.

(Hygia. 18⁷, laudatus ε, Bodino). Of. infra vs. 18⁷.

