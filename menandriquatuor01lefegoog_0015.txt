Ennea. 3

Planyon virgo vitiata non commemoratur inter dramatis per-
sonas; non prodiit igitur in scenam. Sic in Terentii Andria Gly-
cerium, in Adelphis Pamphila, in Hecyra Philumena post scenam
latitat. Neque aliter se habuisse rem in Menandri DisceptantibuS,
ibi igitur Pamphilam, licet per temporis breve spatium fuerit
adspecta, partes egisse nullas, item in Samia fabula Plangonem
virginem vitiatam, nostrae cognominem, fert ratio.

Rure in Atticae pago Ptelea fabula agi fingitur ante Lachetis
et Phidiae (aut huius patris nobis ignoti) aedes sibi vicinas.

Davi et Getae nomina tam sunt vulgata in fabulis Menandreis
quam Sosiae et Xanthiae in Aristophaneis fuerunt olim ¹). Item
in exordio Phormionis Terentii fabulae - quam ert-Apollodoro
habet ille - confabulantur Davus et Geta.

Fabulae initio duo mancipia, Geta Phidiae servus et Davus*
Lachetis, inter se confabulando spectatoribus enarrant argumen-
tum; collato autem argumento metrico et indice personarum
intellegimus rem ita se habere:

Myrrhina cum olim —- ante annos fere duodeviginti — puella
a Lachete quodam esset vitiata, gemellos Plangonem et Gor·
giam clam enixa est. Qui Tibio villic0, servo tum sed postea
liberato, sunt traditi, sive per nutricis ministerium sive alia
ratione, sed ita utique ut et Myrrhina ignoraret quid de prole
sua esset factum et Tibius ignoraret ex quibus parentibus nati
essent illi gemelli. Quos pro suis liberis ille educavit. ⁵

Nupsit postea Myrrhina illi qui vim elim ei intulerat Lacheti,
neque ipsa tamen neque ille sciens se pridem cum eo rem
habuisse; noctu igitur iuvenem ita deliquisse patet per ludorum
publicorum licentiam similive occasione, perinde atque in Discep-
tantibus factum est vel in Cistellaria Plauti Hecyrave Terentiana.

 

¹) Of. Men. Agricol. 32 sqq. fr. 946 et adesp. 108.

