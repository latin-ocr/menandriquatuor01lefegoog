nrsczmAnrns. 15

charisio ei obtrudi impudentissim05 domum secum redeat,
dotem reposcatP’ — Non vult Pamphila: „in rebus adversis ut
in secundis marito adesse se velle, si liceat.”

Forte fortuna Charisius hoc soceri cum uxore colloquium
audit: pudet inclementiae; ignoscere vult uxori de ipsius delicto
adeo leniter iudicanti. At mox ab Habrotono edoctus laetus
intellegit nihil esse quod ignoscat, puerulo autem feliciter ser·
vato suum esse locum in ipsius aedibus; et Smicrines cum
redit ad filiam eiusque dotem — hanc praesertim! -- repeten-
das, audit optime habere omnia, divortii causam esse nullam:
nepotem salutare iubetur.

Habrotonon libertate quin donata fuerit quis dubitat? Etiam
Onesimum manu missum esse suspicari licet.

Statim reperta fabulae huius fragmenta cum Terentii Hecyra
sunt comparata, simillimum enim est utriusque fabulae argu·
mentum. At eaedem tantopere inter se discrepant, ut id quod
in Hecyrae didascalia legitur: „tota Graeca Menandru facta est’'
errori deberi statuamus necesse sit. An Terentium Disceptantes
Menandri fabulam ita contaminasse dicamus ut ex-alia rabula
Menandrea plurima in eam inferret? At ne sic quidem res
credibilis fiat; non enim contaminavit Disceptantes fabulam qui
ex ea fecit Hecyram, sed funditus mutavit. Quapropter veri
videtur similiuS, non ex Menandri Disceptantibus sed ex Apol·
lodori Carystii Hecyra Terentium suam duxisse fabulam. Infe-
licissime autem sive Terentius sive Apollodorus mutavit argu·
mentum rabulae Menandreae. Nam apud Menandrum iuvenis,
qui noctu vim intulit puellae honestae, ita peccavit ut et apud
alios veniam posset invenire, postquam flagitii eum puduit, et
apud ipsam illam puellam, quae felici casu ei iuncta est matri·
monio, Terentianus vero Pamphilus ille, qui Philumenae virgini
vi in tenebris compressae non solum pudorem eripuit, sed et
anulum quem in digito illa habebat, dein e loco ubi illud
scelus perpetravit curriculo se contulit ad amicam Bacchidem,
cui anulum illum dono dedit, sector zonarius potius videtur

